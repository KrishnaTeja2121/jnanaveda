`nSri Rudram Chamakam`nōṃ agnā̍viṣṇū sa̠jōṣa̍sē̠māva̍rdhantu vā̠-ṅgira̍ḥ ।`ndyu̠mnairvājē̍bhi̠rāga̍tam ।`nvāja̍ścha mē prasa̠vaścha̍ mē̠`npraya̍tiścha mē̠ prasi̍tiścha mē`ndhī̠tiścha̍ mē̠ kratu̍ścha mē̠`nsvara̍ścha mē̠ ślōka̍ścha mē`nśrā̠vaścha̍ mē̠ śruti̍ścha mē̠`njyōti̍ścha mē̠ suva̍ścha mē`nprā̠ṇaścha̍ mē-'pā̠naścha̍ mē`nvyā̠naścha̠ mē-'su̍ścha mē`nchi̠tta-ñcha̍ ma̠ ādhī̍ta-ñcha mē̠`nvākcha̍ mē̠ mana̍ścha mē̠`nchakṣu̍ścha mē̠ śrōtra̍-ñcha mē̠`ndakṣa̍ścha mē̠ bala̍-ñcha ma̠`nōja̍ścha mē̠ saha̍ścha ma̠`nāyu̍ścha mē ja̠rā cha̍ ma`nā̠tmā cha̍ mē ta̠nūścha̍ mē̠`nśarma̍ cha mē̠ varma̍ cha̠ mē-'ṅgā̍ni cha mē̠-'sthāni̍ cha mē̠`nparūg̍ṃṣi cha mē̠ śarī̍rāṇi cha mē ॥ 1 ॥
jaiṣṭhya̍-ñcha ma̠ ādhi̍patya-ñcha mē`nma̠nyuścha̍ mē̠ bhāma̍ścha̠ mē-'ma̍ścha̠ mē-'mbha̍ścha mē`njē̠mā cha̍ mē mahi̠mā cha̍ mē`nvari̠mā cha̍ mē prathi̠mā cha̍ mē`nva̠r​ṣmā cha̍ mē drāghu̠yā cha̍ mē`nvṛ̠ddha-ñcha̍ mē̠ vṛddhi̍ścha mē`nsa̠tya-ñcha̍ mē śra̠ddhā cha̍ mē̠`njaga̍chcha mē̠ dhana̍-ñcha mē̠`nvaśa̍ścha mē̠ tviṣi̍ścha mē`nkrī̠ḍā cha̍ mē̠ mōda̍ścha mē`njā̠ta-ñcha̍ mē jani̠ṣyamā̍ṇa-ñcha mē`nsū̠kta-ñcha̍ mē sukṛ̠ta-ñcha̍ mē`nvi̠tta-ñcha̍ mē̠ vēdya̍-ñcha mē`nbhū̠ta-ñcha̍ mē bhavi̠ṣyachcha̍ mē`nsu̠ga-ñcha̍ mē su̠patha̍-ñcha ma`nṛ̠ddha-ñcha̍ ma̠ ṛddhi̍ścha mē`nkL​i̠pta-ñcha̍ mē̠ kL​ipti̍ścha mē`nma̠tiścha̍ mē suma̠tiścha̍ mē ॥ 2 ॥
śa-ñcha̍ mē̠ maya̍ścha mē`npri̠ya-ñcha̍ mē-'nukā̠maścha̍ mē̠ kāma̍ścha mē`nsaumana̠saścha̍ mē bha̠dra-ñcha̍ mē̠`nśrēya̍ścha mē̠ vasya̍ścha mē̠`nyaśa̍ścha mē̠ bhaga̍ścha mē̠ dravi̍ṇa-ñcha mē`nya̠ntā cha̍ mē dha̠rtā cha̍ mē̠`nkṣēma̍ścha mē̠ dhṛti̍ścha mē̠`nviśva̍-ñcha mē̠ maha̍ścha mē`nsa̠ṃvichcha̍ mē̠ jñātra̍-ñcha mē̠`nsūścha̍ mē pra̠sūścha̍ mē̠`nsīra̍-ñcha mē la̠yaścha̍ ma`nṛ̠ta-ñcha̍ mē̠-'mṛta̍-ñcha mē-'ya̠kṣma-ñcha̠ mē-'nā̍mayachcha mē`njī̠vātu̍ścha mē dīrghāyu̠tva-ñcha̍ mē-'nami̠tra-ñcha̠ mē-'bha̍ya-ñcha mē`nsu̠ga-ñcha̍ mē̠ śaya̍na-ñcha mē`nsū̠ṣā cha̍ mē su̠dina̍-ñcha mē ॥ 3 ॥
ūrkcha̍ mē sū̠nṛtā̍ cha mē̠`npaya̍ścha mē̠ rasa̍ścha mē`nghṛ̠ta-ñcha̍ mē̠ madhu̍ cha mē̠`nsagdhi̍ścha mē̠ sapī̍tiścha mē`nkṛ̠ṣiścha̍ mē̠ vṛṣṭi̍ścha mē̠`njaitra̍-ñcha ma̠ audbhi̍dya-ñcha mē`nra̠yiścha̍ mē̠ rāya̍ścha mē`npu̠ṣṭa-ñcha̍ mē̠ puṣṭi̍ścha mē`nvi̠bhu cha̍ mē pra̠bhu cha̍ mē`nba̠hu cha̍ mē̠ bhūya̍ścha mē`npū̠rṇa-ñcha̍ mē pū̠rṇata̍ra-ñcha̠ mē-'kṣi̍tiścha mē̠ kūya̍vāścha̠ mē-'nna̍-ñcha̠ mē-'kṣu̍chcha mē`nvrī̠haya̍ścha mē̠ yavā̎ścha mē̠`nmāṣā̎ścha mē̠ tilā̎ścha mē`nmu̠dgāścha̍ mē kha̠lvā̎ścha mē`ngō̠dhūmā̎ścha mē ma̠surā̎ścha mē`npri̠yaṅga̍vaścha̠ mē-'ṇa̍vaścha mē`nśyā̠mākā̎ścha mē nī̠vārā̎ścha mē ॥ 4 ॥
aśmā̍ cha mē̠ mṛtti̍kā cha mē`ngi̠raya̍ścha mē̠ parva̍tāścha mē̠`nsika̍tāścha mē̠ vana̠spata̍yaścha mē̠`nhira̍ṇya-ñcha̠ mē-'ya̍ścha mē̠`nsīsa̍-ñcha̠ mē trapu̍ścha mē`nśyā̠ma-ñcha̍ mē lō̠ha-ñcha̍ mē̠-'gniścha̍ ma̠`nāpa̍ścha mē vī̠rudha̍ścha ma̠ ōṣa̍dhayaścha mē`nkṛṣṭapa̠chya-ñcha̍ mē-'kṛṣṭapa̠chya-ñcha̍ mē`ngrā̠myāścha̍ mē pa̠śava̍ āra̠ṇyāścha̍ ya̠jñēna̍ kalpantāṃ`nvi̠tta-ñcha̍ mē̠ vitti̍ścha mē`nbhū̠ta-ñcha̍ mē̠ bhūti̍ścha mē̠`nvasu̍ cha mē vasa̠tiścha̍ mē̠`nkarma̍ cha mē̠ śakti̍ścha̠ mē-'rtha̍ścha ma̠`nēma̍ścha ma̠ iti̍ścha mē̠ gati̍ścha mē ॥ 5 ॥
a̠gniścha̍ ma̠ indra̍ścha mē̠`nsōma̍ścha ma̠ indra̍ścha mē`nsavi̠tā cha̍ ma̠ indra̍ścha mē̠`nsara̍svatī cha ma̠ indra̍ścha mē`npū̠ṣā cha̍ ma̠ indra̍ścha mē̠`nbṛha̠spati̍ścha ma̠ indra̍ścha mē`nmi̠traścha̍ ma̠ indra̍ścha mē̠`nvaru̍ṇaścha ma̠ indra̍ścha mē̠`ntvaṣṭhā̍ cha ma̠ indra̍ścha mē`ndhā̠tā cha̍ ma̠ indra̍ścha mē̠`nviṣṇu̍ścha ma̠ indra̍ścha mē̠-'śvinau̍ cha ma̠ indra̍ścha mē`nma̠ruta̍ścha ma̠ indra̍ścha mē̠`nviśvē̍ cha mē dē̠vā indra̍ścha mē`npṛthi̠vī cha̍ ma̠ indra̍ścha mē̠-'ntari̍kṣa-ñcha ma̠ indra̍ścha mē̠`ndyauścha̍ ma̠ indra̍ścha mē̠`ndiśa̍ścha ma̠ indra̍ścha mē`nmū̠rdhā cha̍ ma̠ indra̍ścha mē`npra̠jāpa̍tiścha ma̠ indra̍ścha mē ॥ 6 ॥
a̠gṃ̠śuścha̍ mē ra̠śmiścha̠ mē-'dā̎bhyaścha̠ mē-'dhi̍patiścha ma`nupā̠gṃ̠śuścha̍ mē-'ntaryā̠maścha̍ ma`naindravāya̠vaścha̍ mē maitrāvaru̠ṇaścha̍ ma`nāśvi̠naścha̍ mē pratipra̠sthāna̍ścha mē`nśu̠kraścha̍ mē ma̠nthī cha̍ ma`nāgraya̠ṇaścha̍ mē vaiśvadē̠vaścha̍ mē`ndhru̠vaścha̍ mē vaiśvāna̠raścha̍ ma`nṛtugra̠hāścha̍ mē-'tigrā̠hyā̎ścha ma`naindrā̠gnaścha̍ mē vaiśvadē̠vaścha̍ mē`nmarutva̠tīyā̎ścha mē māhē̠ndraścha̍ ma`nādi̠tyaścha̍ mē sāvi̠traścha̍ mē`nsārasva̠taścha̍ mē pau̠ṣṇaścha̍ mē`npātnīva̠taścha̍ mē hāriyōja̠naścha̍ mē ॥ 7 ॥
i̠dhmaścha̍ mē ba̠r̠hiścha̍ mē̠`nvēdi̍ścha mē̠ diṣṇi̍yāścha mē̠`nsrucha̍ścha mē chama̠sāścha̍ mē̠`ngrāvā̍ṇaścha mē̠ svara̍vaścha ma`nupara̠vāścha̍ mē-'dhi̠ṣava̍ṇē cha mē`ndrōṇakala̠śaścha̍ mē vāya̠vyā̍ni cha mē`npūta̠bhṛchcha̍ ma ādhava̠nīya̍ścha ma̠`nāgnī̎dhra-ñcha mē havi̠rdhāna̍-ñcha mē`ngṛ̠hāścha̍ mē̠ sada̍ścha mē purō̠ḍāśā̎ścha mē`npacha̠tāścha̍ mē-'vabhṛ̠thaścha̍ mē svagākā̠raścha̍ mē ॥ 8 ॥
a̠gniścha̍ mē gha̠rmaścha̍ mē̠-'rkaścha̍ mē̠`nsūrya̍ścha mē prā̠ṇaścha̍ mē-'śvamē̠dhaścha̍ mē`npṛthi̠vī cha̠ mē-'di̍tiścha mē̠ diti̍ścha mē̠`ndyauścha̍ mē̠ śakva̍rīra̠ṅgula̍yō̠ diśa̍ścha mē`nya̠jñēna̍ kalpantā̠mṛkcha̍ mē̠`nsāma̍ cha mē̠ stōma̍ścha mē̠`nyaju̍ścha mē dī̠kṣā cha̍ mē̠`ntapa̍ścha ma ṛ̠tuścha̍ mē`nvra̠ta-ñcha̍ mē-'hōrā̠trayō̎rvṛ̠ṣṭyā bṛ̍hadrathanta̠rē cha̍ mē`nya̠jñēna̍ kalpētām ॥ 9 ॥
garbhā̎ścha mē va̠tsāścha̍ mē̠`ntryavi̍ścha mē trya̠vīcha̍ mē`nditya̠vāṭ cha̍ mē dityau̠hī cha̍ mē̠`npañchā̍viścha mē pañchā̠vī cha̍ mē`ntriva̠tsaścha̍ mē triva̠tsā cha̍ mē`nturya̠vāṭ cha̍ mē turyau̠hī cha̍ mē`npaṣṭha̠vāṭ cha̍ mē paṣṭhau̠hī cha̍ ma`nu̠kṣā cha̍ mē va̠śā cha̍ ma`nṛṣa̠bhaścha̍ mē vē̠hachcha̍ mē-'na̠ḍvāñcha̍ mē`ndhē̠nuścha̍ ma̠ āyu̍rya̠jñēna̍ kalpatāṃ`nprā̠ṇō ya̠jñēna̍ kalpatāmapā̠nō ya̠jñēna̍ kalpatāṃ`nvyā̠nō ya̠jñēna̍ kalpatā̠ṃ`nchakṣu̍rya̠jñēna̍ kalpatā̠g̠ śrōtra̍ṃ ya̠jñēna̍ kalpatā̠ṃ`nmanō̍ ya̠jñēna̍ kalpatā̠ṃ`nvāgya̠jñēna̍ kalpatāmā̠tmā ya̠jñēna̍ kalpatāṃ`nya̠jñō ya̠jñēna̍ kalpatām ॥ 10 ॥
ēkā̍ cha mē ti̠sraścha̍ mē̠`npañcha̍ cha mē sa̠pta cha̍ mē̠`nnava̍ cha ma̠ ēkā̍daśa cha mē̠`ntrayō̍daśa cha mē̠ pañcha̍daśa cha mē`nsa̠ptada̍śa cha mē̠ nava̍daśa cha ma̠`nēka̍vigṃśatiścha mē̠ trayō̍vigṃśatiścha mē̠`npañcha̍vigṃśatiścha mē sa̠ptavig̍ṃśatiścha mē̠`nnava̍vigṃśatiścha ma̠ ēka̍trigṃśachcha mē̠`ntraya̍strigṃśachcha mē̠ chata̍sraścha mē̠-'ṣṭau cha̍ mē̠`ndvāda̍śa cha mē̠ ṣōḍa̍śa cha mē`nvigṃśa̠tiścha̍ mē̠ chatu̍rvigṃśatiścha mē̠-'ṣṭāvig̍ṃśatiścha mē̠`ndvātrig̍ṃśachcha mē̠ ṣaṭ-trig̍ṃśachcha mē`nchatvāri̠g̠ṃśachcha̍ mē̠ chatu̍śchatvārigṃśachcha mē̠-'ṣṭācha̍tvārigṃśachcha mē̠`nvāja̍ścha prasa̠vaśchā̍pi̠jaścha̠`nkratu̍ścha̠ suva̍ścha mū̠rdhā cha̠`nvyaśni̍yaśchāntyāya̠naśchāntya̍ścha`nbhauva̠naścha̠ bhuva̍na̠śchādhi̍patiścha ॥ 11 ॥
ōṃ iḍā̍ dēva̠hū-rmanu̍ryajña̠nī-rbṛha̠spati̍rukthāma̠dāni̍`nśagṃsiṣa̠dviśvē̍ dē̠vā-ssū̎kta̠vācha̠ḥ pṛthi̍vimāta̠rmā`nmā̍ higṃsī̠rmadhu̍ maniṣyē̠ madhu̍ janiṣyē̠`nmadhu̍ vakṣyāmi̠ madhu̍ vadiṣyāmi̠`nmadhu̍matī-ndē̠vēbhyō̠ vācha̠mudyāsagṃśuśrūṣē̠ṇyā̎m`nmanu̠ṣyē̎bhya̠staṃ`nmā̍ dē̠vā a̍vantu śō̠bhāyai̍ pi̠tarō-'nu̍madantu ॥
ōṃ śānti̠-śśānti̠-śśānti̍ḥ ॥`n
