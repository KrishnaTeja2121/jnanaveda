`nSri Rudram Namakam`nkṛṣṇa yajurvēdīya taittirīya saṃhitā`nchaturthaṃ vaiśvadēva-ṅkāṇḍa-mpañchamaḥ prapāṭhakaḥ
ō-nnamō bhagavatē̍ rudrā̠ya ॥`nnama̍stē rudra ma̠nyava̍ u̠tōta̠ iṣa̍vē̠ nama̍ḥ ।`nnama̍stē astu̠ dhanva̍nē bā̠hubhyā̍mu̠ta tē̠ nama̍ḥ ॥
yā ta̠ iṣu̍-śśi̠vata̍mā śi̠va-mba̠bhūva̍ tē̠ dhanu̍ḥ ।`nśi̠vā śa̍ra̠vyā̍ yā tava̠ tayā̍ nō rudra mṛḍaya ।
yā tē̍ rudra śi̠vā ta̠nūraghō̠rā-'pā̍pakāśinī ।`ntayā̍ nasta̠nuvā̠ śanta̍mayā̠ giri̍śantā̠bhichā̍kaśīhi ॥
yāmiṣu̍-ṅgiriśanta̠ hastē̠ bibha̠r​ṣyasta̍vē ।`nśi̠vā-ṅgi̍ritra̠ tā-ṅku̍ru̠ mā hig̍ṃsī̠ḥ puru̍ṣa̠-ñjaga̍t॥
śi̠vēna̠ vacha̍sā tvā̠ giri̠śāchChā̍ vadāmasi ।`nyathā̍ na̠-ssarva̠mijjaga̍daya̠kṣmagṃ su̠manā̠ asa̍t ॥
adhya̍vōchadadhiva̠ktā pra̍tha̠mō daivyō̍ bhi̠ṣak ।`nahīg̍ścha̠ sarvā̎mja̠mbhaya̠n-thsarvā̎ścha yātudhā̠nya̍ḥ ॥
a̠sau yastā̠mrō a̍ru̠ṇa u̠ta ba̠bhrussu̍ma̠ṅgala̍ḥ ।`nyē chē̠māgṃ ru̠drā a̠bhitō̍ di̠kṣu śri̠tā-ssa̍hasra̠śō-'vai̍ṣā̠gṃ̠ hēḍa̍ īmahē ॥
a̠sau yō̍-'va̠sarpa̍ti̠ nīla̍grīvō̠ vilō̍hitaḥ ।`nu̠taina̍-ṅgō̠pā a̍dṛśa̠nnadṛ̍śannudahā̠rya̍ḥ ।`nu̠taina̠ṃ viśvā̍ bhū̠tāni̠ sa dṛ̠ṣṭō mṛ̍ḍayāti naḥ ॥
namō̍ astu̠ nīla̍grīvāya sahasrā̠kṣāya̍ mī̠ḍhuṣē̎ ।`nathō̠ yē a̍sya̠ satvā̍nō̠-'ha-ntēbhyō̍-'kara̠nnama̍ḥ ॥
pramu̍ñcha̠ dhanva̍na̠stvamu̠bhayō̠rārtni̍ yō̠rjyām ।`nyāścha̍ tē̠ hasta̠ iṣa̍va̠ḥ parā̠ tā bha̍gavō vapa ॥
a̠va̠tatya̠ dhanu̠stvagṃ saha̍srākṣa̠ śatē̍ṣudhē ।`nni̠śīrya̍ śa̠lyānā̠-mmukhā̍ śi̠vō na̍-ssu̠manā̍ bhava ॥
vijya̠-ndhanu̍ḥ kapa̠rdinō̠ viśa̍lyō̠ bāṇa̍vāgṃ u̠ta ।`nanē̍śanna̠syēṣa̍va ā̠bhura̍sya niṣa̠ṅgathi̍ḥ ॥
yā tē̍ hē̠tirmī̍ḍuṣṭama̠ hastē̍ ba̠bhūva̍ tē̠ dhanu̍ḥ ।`ntayā̠-'smān, vi̠śvata̠stvama̍ya̠kṣmayā̠ pari̍bbhuja ॥
nama̍stē a̠stvāyu̍dhā̠yānā̍tatāya dhṛ̠ṣṇavē̎ ।`nu̠bhābhyā̍mu̠ta tē̠ namō̍ bā̠hubhyā̠-ntava̠ dhanva̍nē ॥
pari̍ tē̠ dhanva̍nō hē̠tira̠smān vṛ̍ṇaktu vi̠śvata̍ḥ ।`nathō̠ ya i̍ṣu̠dhistavā̠rē a̠smannidhē̍hi̠ tam ॥ 1 ॥
śrī śambha̍vē̠ nama̍ḥ ॥`nnama̍stē astu bhagavan-viśvēśva̠rāya̍ mahādē̠vāya̍ tryamba̠kāya̍ tripurānta̠kāya̍ trikāgnikā̠lāya̍ kālāgniru̠drāya̍ nīlaka̠ṇṭhāya̍ mṛtyuñja̠yāya̍ sarvēśva̠rāya̍ sadāśi̠vāya̍ [śaṅka̠rāya̍] śrīma-nmahādē̠vāya̠ nama̍ḥ ।
namō̠ hira̍ṇya bāhavē sēnā̠nyē̍ di̠śā-ñcha̠ pata̍yē̠ namō̠`nnamō̍ vṛ̠kṣēbhyō̠ hari̍kēśēbhyaḥ paśū̠nā-mpata̍yē̠ namō̠`nnama̍-ssa̠spiñja̍rāya̠ tviṣī̍matē pathī̠nā-mpata̍yē̠ namō̠`nnamō̍ babhlu̠śāya̍ vivyā̠dhinē-'nnā̍nā̠-mpata̍yē̠ namō̠`nnamō̠ hari̍kēśāyōpavī̠tinē̍ pu̠ṣṭānā̠-mpata̍yē̠ namō̠`nnamō̍ bha̠vasya̍ hē̠tyai jaga̍tā̠-mpata̍yē̠ namō̠`nnamō̍ ru̠drāyā̍tatā̠vinē̠ kṣētrā̍ṇā̠-mpata̍yē̠ namō̠`nnama̍ssū̠tāyāha̍ntyāya̠ vanā̍nā̠-mpata̍yē̠ namō̠`nnamō̠ rōhi̍tāya stha̠pata̍yē vṛ̠kṣāṇā̠-mpata̍yē̠ namō̠`nnamō̍ ma̠ntriṇē̍ vāṇi̠jāya̠ kakṣā̍ṇā̠-mpata̍yē̠ namō̠`nnamō̍ bhuva̠ntayē̍ vārivaskṛ̠tā-yauṣa̍dhīnā̠-mpata̍yē̠ namō̠`nnama̍ u̠chchairghō̍ṣāyākra̠ndaya̍tē pattī̠nā-mpata̍yē̠ namō̠`nnama̍ḥ kṛtsnavī̠tāya̠ dhāva̍tē̠ sattva̍nā̠-mpata̍yē̠ nama̍ḥ ॥ 2 ॥
nama̠-ssaha̍mānāya nivyā̠dhina̍ āvyā̠dhinī̍nā̠-mpata̍yē̠ namō̠`nnama̍ḥ kaku̠bhāya̍ niṣa̠ṅgiṇē̎ stē̠nānā̠-mpata̍yē̠ namō̠`nnamō̍ niṣa̠ṅgiṇa̍ iṣudhi̠matē̠ taska̍rāṇā̠-mpata̍yē̠ namō̠`nnamō̠ vañcha̍tē pari̠vañcha̍tē stāyū̠nā-mpata̍yē̠ namō̠`nnamō̍ nichē̠ravē̍ paricha̠rāyāra̍ṇyānā̠-mpata̍yē̠ namō̠`nnama̍-ssṛkā̠vibhyō̠ jighāg̍ṃsadbhyō muṣṇa̠tā-mpata̍yē̠ namō̠`nnamō̍-'si̠madbhyō̠ nakta̠ñchara̍dbhyaḥ prakṛ̠ntānā̠-mpata̍yē̠ namō̠`nnama̍ uṣṇī̠ṣiṇē̍ giricha̠rāya̍ kulu̠ñchānā̠-mpata̍yē̠ namō̠`nnama̠ iṣu̍madbhyō dhanvā̠vibhya̍ścha vō̠ namō̠`nnama̍ ātan-vā̠nēbhya̍ḥ prati̠dadhā̍nēbhyaścha vō̠ namō̠`nnama̍ ā̠yachCha̍dbhyō visṛ̠jadbhya̍ścha vō̠ namō̠`nnamō-'sya̍dbhyō̠ vidya̍dbhyaścha vō̠ namō̠`nnama̠ āsī̍nēbhya̠-śśayā̍nēbhyaścha vō̠ namō̠`nnama̍-ssva̠padbhyō̠ jāgra̍dbhyaścha vō̠ namō̠`nnama̠stiṣṭha̍dbhyō̠ dhāva̍dbhyaścha vō̠ namō̠`nnama̍-ssa̠bhābhya̍-ssa̠bhāpa̍tibhyaścha vō̠ namō̠`nnamō̠ aśvē̠bhyō-'śva̍patibhyaścha vō̠ nama̍ḥ ॥ 3 ॥
nama̍ āvyā̠dhinī̎bhyō vi̠vidhya̍ntībhyaścha vō̠ namō̠`nnama̠ uga̍ṇābhyastṛgṃ-ha̠tībhya̍ścha vō̠ namō̠`nnamō̍ gṛ̠tsēbhyō̍ gṛ̠tsapa̍tibhyaścha vō̠ namō̠`nnamō̠ vrātē̎bhyō̠ vrāta̍patibhyaścha vō̠ namō̠`nnamō̍ ga̠ṇēbhyō̍ ga̠ṇapa̍tibhyaścha vō̠ namō̠`nnamō̠ virū̍pēbhyō vi̠śvarū̍pēbhyaścha vō̠ namō̠`nnamō̍ maha̠dbhya̍ḥ, kṣulla̠kēbhya̍ścha vō̠ namō̠`nnamō̍ ra̠thibhyō̍-'ra̠thēbhya̍ścha vō̠ namō̠`nnamō̠ rathē̎bhyō̠ ratha̍patibhyaścha vō̠ namō̠`nnama̠-ssēnā̎bhya-ssēnā̠nibhya̍ścha vō̠ namō̠`nnama̍ḥ, kṣa̠ttṛbhya̍-ssaṅgrahī̠tṛbhya̍ścha vō̠ namō̠`nnama̠stakṣa̍bhyō rathakā̠rēbhya̍ścha vō̠ namō̠`nnama̠ḥ kulā̍lēbhyaḥ ka̠rmārē̎bhyaścha vō̠ namō̠`nnama̍ḥ pu̠ñjiṣṭē̎bhyō niṣā̠dēbhya̍ścha vō̠ namō̠`nnama̍ iṣu̠kṛdbhyō̍ dhanva̠kṛdbhya̍ścha vō̠ namō̠`nnamō̍ mṛga̠yubhya̍-śśva̠nibhya̍ścha vō̠ namō̠`nnama̠-śśvabhya̠-śśvapa̍tibhyaścha vō̠ nama̍ḥ ॥ 4 ॥
namō̍ bha̠vāya̍ cha ru̠drāya̍ cha̠`nnama̍-śśa̠rvāya̍ cha paśu̠pata̍yē cha̠`nnamō̠ nīla̍grīvāya cha śiti̠kaṇṭhā̍ya cha̠`nnama̍ḥ kapa̠rdinē̍ cha̠ vyu̍ptakēśāya cha̠`nnama̍-ssahasrā̠kṣāya̍ cha śa̠tadha̍nvanē cha̠`nnamō̍ giri̠śāya̍ cha śipivi̠ṣṭāya̍ cha̠`nnamō̍ mī̠ḍhuṣṭa̍māya̠ chēṣu̍matē cha̠`nnamō̎ hra̠svāya̍ cha vāma̠nāya̍ cha̠`nnamō̍ bṛha̠tē cha̠ var​ṣī̍yasē cha̠`nnamō̍ vṛ̠ddhāya̍ cha sa̠ṃvṛdhva̍nē cha̠`nnamō̠ agri̍yāya cha pratha̠māya̍ cha̠`nnama̍ ā̠śavē̍ chāji̠rāya̍ cha̠`nnama̠-śśīghri̍yāya cha̠ śībhyā̍ya cha̠`nnama̍ ū̠rmyā̍ya chāvasva̠nyā̍ya cha̠`nnama̍-ssrōta̠syā̍ya cha̠ dvīpyā̍ya cha ॥ 5 ॥
namō̎ jyē̠ṣṭhāya̍ cha kani̠ṣṭhāya̍ cha̠`nnama̍ḥ pūrva̠jāya̍ chāpara̠jāya̍ cha̠`nnamō̍ madhya̠māya̍ chāpaga̠lbhāya̍ cha̠`nnamō̍ jagha̠nyā̍ya cha̠ budhni̍yāya cha̠`nnama̍-ssō̠bhyā̍ya cha pratisa̠ryā̍ya cha̠`nnamō̠ yāmyā̍ya cha̠ kṣēmyā̍ya cha̠`nnama̍ urva̠ryā̍ya cha̠ khalyā̍ya cha̠`nnama̠-śślōkyā̍ya chā-'vasā̠nyā̍ya cha̠`nnamō̠ vanyā̍ya cha̠ kakṣyā̍ya cha̠`nnama̍-śśra̠vāya̍ cha pratiśra̠vāya̍ cha̠`nnama̍ ā̠śuṣē̍ṇāya chā̠śura̍thāya cha̠`nnama̠-śśūrā̍ya chāvabhinda̠tē cha̠`nnamō̍ va̠rmiṇē̍ cha varū̠thinē̍ cha̠`nnamō̍ bi̠lminē̍ cha kava̠chinē̍ cha̠`nnama̍-śśru̠tāya̍ cha śrutasē̠nāya̍ cha ॥ 6 ॥
namō̍ dundu̠bhyā̍ya chāhana̠nyā̍ya cha̠`nnamō̍ dhṛ̠ṣṇavē̍ cha pramṛ̠śāya̍ cha̠`nnamō̍ dū̠tāya̍ cha̠ prahi̍tāya cha̠`nnamō̍ niṣa̠ṅgiṇē̍ chēṣudhi̠matē̍ cha̠`nnama̍stī̠kṣṇēṣa̍vē chāyu̠dhinē̍ cha̠`nnama̍-ssvāyu̠dhāya̍ cha su̠dhanva̍nē cha̠`nnama̠-ssrutyā̍ya cha̠ pathyā̍ya cha̠`nnama̍ḥ kā̠ṭyā̍ya cha nī̠pyā̍ya cha̠`nnama̠-ssūdyā̍ya cha sara̠syā̍ya cha̠`nnamō̍ nā̠dyāya̍ cha vaiśa̠ntāya̍ cha̠`nnama̠ḥ kūpyā̍ya chāva̠ṭyā̍ya cha̠`nnamō̠ var​ṣyā̍ya chāva̠r​ṣyāya̍ cha̠`nnamō̍ mē̠ghyā̍ya cha vidyu̠tyā̍ya cha̠`nnama ī̠dhriyā̍ya chāta̠pyā̍ya cha̠`nnamō̠ vātyā̍ya cha̠ rēṣmi̍yāya cha̠`nnamō̍ vāsta̠vyā̍ya cha vāstu̠pāya̍ cha ॥ 7 ॥
nama̠-ssōmā̍ya cha ru̠drāya̍ cha̠`nnama̍stā̠mrāya̍ chāru̠ṇāya̍ cha̠`nnama̍-śśa̠ṅgāya̍ cha paśu̠pata̍yē cha̠`nnama̍ u̠grāya̍ cha bhī̠māya̍ cha̠`nnamō̍ agrēva̠dhāya̍ cha dūrēva̠dhāya̍ cha̠`nnamō̍ ha̠ntrē cha̠ hanī̍yasē cha̠`nnamō̍ vṛ̠kṣēbhyō̠ hari̍kēśēbhyō̠`nnama̍stā̠rāya̠`nnama̍śśa̠mbhavē̍ cha mayō̠bhavē̍ cha̠`nnama̍-śśaṅka̠rāya̍ cha mayaska̠rāya̍ cha̠`nnama̍-śśi̠vāya̍ cha śi̠vata̍rāya cha̠`nnama̠stīrthyā̍ya cha̠ kūlyā̍ya cha̠`nnama̍ḥ pā̠ryā̍ya chāvā̠ryā̍ya cha̠`nnama̍ḥ pra̠tara̍ṇāya chō̠ttara̍ṇāya cha̠`nnama̍ ātā̠ryā̍ya chālā̠dyā̍ya cha̠`nnama̠-śśaṣpyā̍ya cha̠ phēnyā̍ya cha̠`nnama̍-ssika̠tyā̍ya cha pravā̠hyā̍ya cha ॥ 8 ॥
nama̍ iri̠ṇyā̍ya cha prapa̠thyā̍ya cha̠`nnama̍ḥ kigṃśi̠lāya̍ cha̠ kṣaya̍ṇāya cha̠`nnama̍ḥ kapa̠rdinē̍ cha pula̠stayē̍ cha̠`nnamō̠ gōṣṭhyā̍ya cha̠ gṛhyā̍ya cha̠`nnama̠stalpyā̍ya cha̠ gēhyā̍ya cha̠`nnama̍ḥ kā̠ṭyā̍ya cha gahvarē̠ṣṭhāya̍ cha̠`nnamō̎ hrada̠yyā̍ya cha nivē̠ṣpyā̍ya cha̠`nnama̍ḥ pāgṃ sa̠vyā̍ya cha raja̠syā̍ya cha̠`nnama̠-śśuṣkyā̍ya cha hari̠tyā̍ya cha̠`nnamō̠ lōpyā̍ya chōla̠pyā̍ya cha̠`nnama̍ ū̠rvyā̍ya cha sū̠rmyā̍ya cha̠`nnama̍ḥ pa̠rṇyā̍ya cha parṇaśa̠dyā̍ya cha̠`nnamō̍-'pagu̠ramā̍ṇāya chābhighna̠tē cha̠`nnama̍ ākhkhida̠tē cha̍ prakhkhida̠tē cha̠`nnamō̍ vaḥ kiri̠kēbhyō̍ dē̠vānā̠g̠m̠ hṛda̍yēbhyō̠`nnamō̍ vikṣīṇa̠kēbhyō̠ namō̍ vichinva̠tkēbhyō̠`nnama̍ ānir ha̠tēbhyō̠ nama̍ āmīva̠tkēbhya̍ḥ ॥ 9 ॥
drāpē̠ andha̍saspatē̠ dari̍dra̠nnīla̍lōhita ।`nē̠ṣā-mpuru̍ṣāṇāmē̠ṣā-mpa̍śū̠nā-mmā bhērmā-'rō̠ mō ē̍ṣā̠-ṅkiñcha̠nāma̍mat ।
yā tē̍ rudra śi̠vā ta̠nū-śśi̠vā vi̠śvāha̍bhēṣajī ।`nśi̠vā ru̠drasya̍ bhēṣa̠jī tayā̍ nō mṛḍa jī̠vasē̎ ॥
i̠māgṃ ru̠drāya̍ ta̠vasē̍ kapa̠rdinē̎ kṣa̠yadvī̍rāya̠ prabha̍rāmahē ma̠tim ।`nyathā̍ na̠śśamasa̍ddvi̠padē̠ chatu̍ṣpadē̠ viśva̍-mpu̠ṣṭa-ṅgrāmē̍ a̠sminnanā̍turam ।
mṛ̠ḍā nō̍ rudrō̠ta nō̠ maya̍skṛdhi kṣa̠yadvī̍rāya̠ nama̍sā vidhēma tē ।`nyachCha-ñcha̠ yōścha̠ manu̍rāya̠jē pi̠tā tada̍śyāma̠ tava̍ rudra̠ praṇī̍tau ।
mā nō̍ ma̠hānta̍mu̠ta mā nō̍ arbha̠ka-mmā na̠ ukṣa̍ntamu̠ta mā na̍ ukṣi̠tam ।`nmā nō̍-'vadhīḥ pi̠tara̠-mmōta mā̠tara̍-mpri̠yā mā na̍sta̠nuvō̍ rudra rīriṣaḥ ।
mā na̍stō̠kē tana̍yē̠ mā na̠ āyu̍ṣi̠ mā nō̠ gōṣu̠ mā nō̠ aśvē̍ṣu rīriṣaḥ ।`nvī̠rānmā nō̍ rudra bhāmi̠tō-'va̍dhīr​ha̠viṣmaṃ̍tō̠ nama̍sā vidhēma tē ।
ā̠rāttē̍ gō̠ghna u̠ta pū̍ruṣa̠ghnē kṣa̠yadvī̍rāya su̠mnama̠smē tē̍ astu ।`nrakṣā̍ cha nō̠ adhi̍ cha dēva brū̠hyadhā̍ cha na̠-śśarma̍ yachCha dvi̠bar​hā̎ḥ ।
stu̠hi śru̠ta-ṅga̍rta̠sada̠ṃ yuvā̍na-mmṛ̠ganna bhī̠mamu̍paha̠tnumu̠gram ।`nmṛ̠ḍā ja̍ri̠trē ru̍dra̠ stavā̍nō a̠nyantē̍ a̠smanniva̍pantu̠ sēnā̎ḥ ।
pari̍ṇō ru̠drasya̍ hē̠tirvṛ̍ṇaktu̠ pari̍ tvē̠ṣasya̍ durma̠ti ra̍ghā̠yōḥ ।`nava̍ sthi̠rā ma̠ghava̍dbhya-stanuṣva̠ mīḍhva̍stō̠kāya̠ tana̍yāya mṛḍaya ।
mīḍhu̍ṣṭama̠ śiva̍tama śi̠vō na̍-ssu̠manā̍ bhava ।`npa̠ra̠mē vṛ̠kṣa āyu̍dhanni̠dhāya̠ kṛtti̠ṃ vasā̍na̠ ācha̍ra̠ pinā̍ka̠-mbibhra̠dāga̍hi ।
viki̍rida̠ vilō̍hita̠ nama̍stē astu bhagavaḥ ।`nyāstē̍ sa̠hasragṃ̍ hē̠tayō̠nyama̠smanniva̍pantu̠ tāḥ ।
sa̠hasrā̍ṇi sahasra̠dhā bā̍hu̠vōstava̍ hē̠taya̍ḥ ।`ntāsā̠mīśā̍nō bhagavaḥ parā̠chīnā̠ mukhā̍ kṛdhi ॥ 10 ॥
sa̠hasrā̍ṇi sahasra̠śō yē ru̠drā adhi̠ bhūmyā̎m ।`ntēṣāg̍ṃ sahasrayōja̠nē-'va̠dhanvā̍ni tanmasi ।
a̠sminma̍ha̠tya̍rṇa̠vē̎-'ntari̍kṣē bha̠vā adhi̍ ।`nnīla̍grīvā-śśiti̠kaṇṭhā̎-śśa̠rvā a̠dhaḥ, kṣa̍mācha̠rāḥ ।
nīla̍grīvā-śśiti̠kaṇṭhā̠ divag̍ṃ ru̠drā upa̍śritāḥ ।`nyē vṛ̠kṣēṣu̍ sa̠spiñja̍rā̠ nīla̍grīvā̠ vilō̍hitāḥ ।
yē bhū̠tānā̠madhi̍patayō viśi̠khāsa̍ḥ kapa̠rdina̍ḥ ।`nyē annē̍ṣu vi̠vidhya̍nti̠ pātrē̍ṣu̠ piba̍tō̠ janān̍ । `nyē pa̠thā-mpa̍thi̠rakṣa̍ya ailabṛ̠dā̍ ya̠vyudha̍ḥ । `nyē tī̠rthāni̍ pra̠chara̍nti sṛ̠kāva̍ntō niṣa̠ṅgiṇa̍ḥ । `nya ē̠tāva̍ntaścha̠ bhūyāg̍ṃsaścha̠ diśō̍ ru̠drā vi̍tasthi̠rē । `ntēṣāg̍ṃ sahasrayōja̠nē-'va̠dhanvā̍ni tanmasi । `nnamō̍ ru̠dhrēbhyō̠ yē pṛ̍thi̠vyāṃ yē̎-'ntari̍kṣē̠ yē di̠vi yēṣā̠manna̠ṃ vātō̍ va̠r​ṣa̠miṣa̍va̠stēbhyō̠ daśa̠ prāchī̠rdaśa̍ dakṣi̠ṇā daśa̍ pra̠tīchī̠-rdaśō-dī̍chī̠-rdaśō̠rdhvāstēbhyō̠ nama̠stē nō̍ mṛḍayantu̠ tē ya-ndvi̠ṣmō yaścha̍ nō̠ dvēṣṭi̠ taṃ vō̠ jambhē̍ dadhāmi ॥ 11 ॥
trya̍mbakaṃ yajāmahē suga̠ndhi-mpu̍ṣṭi̠vardha̍nam । `nu̠rvā̠ru̠kami̍va̠ bandha̍nānmṛ̠tyōrmu̍kṣīya̠ mā-'mṛtā̎t । `nyō ru̠drō a̠gnau yō a̠psu ya ōṣa̍dhīṣu̠ yō ru̠drō viśvā̠ bhuva̍nā vi̠vēśa̠ tasmai̍ ru̠drāya̠ namō̍ astu ।`ntamu̍ ṣṭuhi̠ ya-ssvi̠ṣussu̠dhanvā̠ yō viśva̍sya̠ kṣaya̍ti bhēṣa̠jasya̍ । `nyakṣvā̎ma̠hē sau̎mana̠sāya̍ ru̠dra-nnamō̎bhirdē̠vamasu̍ra-nduvasya । `na̠ya-mmē̠ hastō̠ bhaga̍vāna̠ya-mmē̠ bhaga̍vattaraḥ । `na̠ya-mmē̎ vi̠śvabhē̎ṣajō̠-'yagṃ śi̠vābhi̍mar​śanaḥ । `nyē tē̍ sa̠hasra̍ma̠yuta̠-mpāśā̠ mṛtyō̠ martyā̍ya̠ hanta̍vē । `ntān ya̠jñasya̍ mā̠yayā̠ sarvā̠nava̍ yajāmahē । `nmṛ̠tyavē̠ svāhā̍ mṛ̠tyavē̠ svāhā̎ । `nō-nnamō bhagavatē rudrāya viṣṇavē mṛtyu̍rmē pā̠hi ॥`nprāṇānā-ṅgranthirasi rudrō mā̍ viśā̠ntakaḥ । `ntēnānnēnā̎pyāya̠sva ॥`nnamō rudrāya viṣṇavē mṛtyu̍rmē pā̠hi ॥
sadāśi̠vōm ।
ōṃ śānti̠-śśānti̠-śśānti̍ḥ ।`n
